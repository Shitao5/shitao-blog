---
title: 读《罗织经》
author: shitao
date: '2021-03-22'
slug: luozhijing
tags: [读后感]
---

> [1]（唐）来俊臣著；马树全注释.罗织经[M].长春：吉林摄影出版社.2003.

## 第1章 阅人卷

耻其匿怨而友人也。

为害常因不察，致祸归于不忍。

是以人心多诈，不可视其表；世事寡情，善者终无功。信人莫若信己，防人毋存幸念。此道不修，夫庸为智者乎？

## 第2章 事上卷

为上者疑，为下者惧。

上所予，自可取，生死于人，安能逆乎？是以智者善窥上意，愚者固持己见，福祸相异，咸于此耳。

上无不智，臣无至贤。功归上，罪归己。戒惕弗弃，智勇弗显。

## 第3章 治下卷

甘居人下者鲜。御之失谋，非犯，则篡耳。

上无威，下生乱。威成于礼，恃以刑，失之纵。私勿与人，谋必辟。幸非一人，专固害。机心信隐，交接靡密，庶下者知威而畏也。

下附上以成志，上恃下以成名。下有所求，其心必进，迁之宜缓，速则满矣。上有所欲，其神若亲，礼下勿辞，拒者无助矣。

赏勿吝，以坠其志。罚适时，以警其心。恩威同施，才德相较，苟无功，得无天耶？

## 第4章 控权卷

权者，人莫离也。取之非易，守之尤艰；智不足弗得，谋有失竟患，死生事也。

## 第5章 制敌卷

君子敌小人，亦小人也。小人友君子，亦君子也。名为虚，智者不计毁誉；利为上，愚者惟求良善。

## 第6章 固荣卷

荣所众羡，亦引众怨。示上以足，示下以惠，怨自削减。

喜怒无踪，慎思及远，人所难图焉。

## 第7章 保身卷

世之道，人不自害而人害也；人之道，人不恕己而自恕也。

罪己宜苛，人怜不致大害。责人勿厉，小惠或有大得。

## 第8章 察奸卷

上所用者，奸亦为忠；上所弃者，忠亦为奸。

势变而人非，时迁而奸异，其名难恃，惟上堪恃耳。好恶生奸也。人之敌，非奸亦奸；人之友，其奸亦忠。

道同方获其利，道异惟受其害。奸有益，人皆可为奸；忠致祸，人难为忠。

## 第9章 谋划卷

事贵密焉，不密祸己；行贵速焉，缓则人先。

## 第10章 问罪卷

法之善恶，莫以文也，乃其行焉；刑之本哉，非罚罪也，乃明罪焉。

## 第11章 刑罚卷

智者畏祸，愚者惧刑；言以诛人，刑之极也。明者识时，顽者辩理；势以待人，罚之肇也。

## 第12章 瓜蔓卷

荣以荣人者荣，祸以祸人者祸。
