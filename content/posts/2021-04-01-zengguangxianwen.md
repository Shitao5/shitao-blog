---
title: 读《增广贤文》
author: shitao
date: '2021-04-01'
slug: zengguangxianwen
tags: [读后感]
---

> [1]魏明世编译.增广贤文全鉴 珍藏版[M].北京：中国纺织出版社.2016.

马行无力皆因瘦，人不风流只为贫。

古人不见今时月，今月曾经照古人。先到为君，后到为臣。莫道君行早，更有早行人。莫信直中直，须防仁不仁。

宁可人负我，切莫我负人。再三须重事，第一莫欺心。

来说是非者，便是是非人。

山中自有千年树，世上难逢百岁人。

力微休负重，言轻莫劝人。

平生莫作皱眉事，世上应无切齿人。士者国之宝，儒为席上珍。

求人须求大丈夫，济人须济急时无。

酒中不语真君子，财上分明大丈夫。

有田不耕仓廪虚，有书不读子孙愚。

美酒酿成缘好客，黄金散尽为收书。

百年成之不足，一旦败之有余。

痴人畏妇，贤女敬夫。

是非终日有，不听自然无。宁可正而不足，不可邪而有余。宁可信其有，不可信其无。

命里有时终须有，命里无时莫强求。

结交须胜己，似我不如无。但看三五日，相见不如初。人情似水分高下，世事如云任卷舒。会说说都市，不会说说屋里。

若登高必自卑，若涉远必自迩。

人见白头嗔，我见白头喜。多少少年亡，不到白头死。

墙有缝，壁有耳。好事不出门，恶事传千里。

贫穷自在，富贵多忧。不以我为德，反以我为仇。宁可直中取，不向曲中求。

人无远虑，必有近忧。知我者谓我心忧，不知我者谓我何求。晴天不肯去，直待雨淋头。成事莫说，覆水难收。

是非只为多开口，烦恼皆因强出头。忍得一时之气，免得百日之忧。近来学得乌龟法，得缩头时且缩头。惧法朝朝乐，欺公日日忧。

儿孙自有儿孙福，莫为儿孙作马牛。人生不满百，常怀千岁忧。

深山毕竟藏猛虎，大海终须纳细流。

受恩深处宜先退，得意浓时便可休。莫待是非来入耳，从前恩爱反成仇。

去时终须去，再三留不住。

三十不豪，四十不富，五十临近寻死路。生不认魂，死不认尸。一寸光阴一寸金，寸金难买寸光阴。

人善被人欺，马善被人骑。人无横财不富，马无夜草不肥。人恶人怕天不怕，人善人欺天不欺。善恶到头终有报，只争来早与来迟。黄河尚有澄清日，岂可人无得运时？

念念有如临敌日，心心常似过桥时。英雄行险道，富贵似花枝。人情莫道春光好，只怕秋来有冷时。

但将冷眼观螃蟹，看你横行到几时。见事莫说，问事不知，闲事休管，无事早归。

龙生龙子，虎生虎儿。龙游浅水遭虾戏，虎落平阳被犬欺。一举首登龙虎榜，十年身到凤凰池。十载寒窗无人问，一举成名天下知。

常将有日思无日，莫把无时当有时。

入门休问荣枯事，观看容颜便得知。官清书吏瘦，神灵庙祝肥。

路逢险处须当避，不是才人莫献诗。

欲昌和顺须为善，要振家声在读书。

不求金玉重重贵，但愿儿孙个个贤。

伤人一语，利如刀割。枯木逢春犹再发，人无两度再少年。未晚先投宿，鸡鸣早看天。

好学者如禾如稻，不学者如蒿如草。遇饮酒时须饮酒，得高歌处且高歌。

无求到处人情好，不饮任他酒价高。知事少时烦恼少，识人多处是非多。世间好语书说尽，天下名山僧占多。入山不怕伤人虎，只怕人情两面刀。

强中更有强中手，恶人终受恶人磨。

黄金未为贵，安乐值钱多。万般皆下品，唯有读书高。为善最乐，为恶难逃。

见者易，学者难。莫将容易得，便作等闲看。用心计较般般错，退步思量事事宽。

莫把真心空计较，儿孙自有儿孙福。天下无不是的父母，世上最难得者兄弟。

但行好事，莫问前程。

堂上二老是活佛，何用灵山朝世尊。万事劝人休瞒昧，举头三尺有神明。但存方寸土，留与子孙耕。

人老心未老，人穷志不穷。人无千日好，花无百日红。

天上众星皆拱北，世间无水不朝东。君子安贫，达人知命。

平生只会说人短，何不回头把己量。见善如不及，见恶如探汤。人穷志短，马瘦毛长。

秋至满山多秀色，春来无处不花香。凡人不可貌相，海水不可斗量。

公道世间唯白发，贵人头上不曾饶。

闲时不烧香，急时抱佛脚。幸生太平无事日，恐逢年老不多时。国乱思良将，家贫思贤妻。

池塘积水须防旱，田土深耕足养家。根深不怕风摇动，树正何愁月影斜。

学在一人之下，用在万人之上。一字为师，终身如父。忘恩负义，禽兽之徒。劝君莫将油炒菜，留与儿孙夜读书。书中自有千钟粟，书中自有颜如玉。

莫怒天来莫怒人，五行八字命生成。莫怨自己穷，穷要穷得干净。莫羡他人富，富要富得清高。别人骑马我骑驴，仔细思量我不如，等我回头看，还有挑脚汉。

十分伶俐使七分，常留三分与儿孙。若要十分都使尽，远在儿孙近在身。君子乐得做君子，小人枉自做小人。

好学者则庶民之子为公卿，不好学者则公卿之子为庶民。惜钱莫教子，护短莫从师。记得旧文章，便是新举子。

人在家中坐，祸从天上落。但求心无愧，不怕有后灾。只有和气去迎人，那有相打得太平？

为人何必争高下，一旦无命万事休。山高不算高，人心比天高，白水变酒卖，还嫌猪无糟。

奉劝君子，各宜守己，只此呈示，万无一失。
